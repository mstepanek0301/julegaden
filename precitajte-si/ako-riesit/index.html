<!DOCTYPE html>
<html lang="sk">
  <head>
    <meta charset="utf-8">
    <meta name="viewport" content="width=device-width, initial-scale=1">
    <link rel="stylesheet" href="/julegaden/css/theme.css">
    <title>Ako riešiť | Šifrovačka Julegåden</title>
  </head>
  <body>
    <header class="wrapper">
      <div class="content">
        <a href="/julegaden"><h1 lang="da">Julegåden</h1></a>
      </div>
    </header>
    <div class="wrapper">
      <div class="content">
        <h1><span>Ako riešiť</span></h1>
  <p></p><h2>V čom môžu spočívať šifry</h2>
  <p>To je práve to, na čo musíte prísť! Heslo zvyčajne dostanete buď ako odpoveď na nejakú otázku v šifre (ako hádanka), alebo vám šifra postupne prezradí jeho jednotlivé písmená (ako krížovka). Pri riešení treba niekedy dostať ten správny nápad, ale nikdy netreba robiť úplne náhodné a nezmyselné kroky. To, čo treba urobiť, vždy nejakým spôsobom vyplýva zo zadania. Niekedy vám môže veľmi pomôcť aj názov šifry. Ak vôbec neviete, ako začať, môžete si pozrieť riešenia šifier z minulých kôl na inšpiráciu.</p>

  <h2>Čo má byť heslo?</h2>
  <p>Ak nie je povedané inak, heslo je jedno slovenské slovo, presnejšie podstatné meno v základnom tvare.</p>
  <p>Keď ho zistíte, mali by ste si byť istí, že to musí byť práve ono. Nemá zmysel skúšať odovzdávať náhodné možnosti, okrem prípadu, keď už máte na výber len pár možností, ale neviete, ktorá z nich to je.</p>

  <h2>Pre koho je hra určená?</h2>
  <p>Hrať môže úplne hocikto, ale určite odporúčam riešiť v skupine, s rodinou alebo s kamarátmi.</p>

  <h2>Čo treba vedieť na vyriešenie šifier?</h2>
  <p>Netreba mať žiadne špeciálne znalosti. Všetky informácie, ktoré by ste prípadne k vyriešeniu šifry potrebovali, si buď viete vyhľadať, alebo ide o veci, ktoré sú pomerne všeobecne známe.</p>

  <h2>Čo keď neviem, ako ďalej?</h2>
  <p>Na vyriešenie šifry treba väčšinou mať nejaký dobrý nápad, a môže sa stať, že vám nič nenapadá. Preto treba riešiť v tímoch, a prípadne sa spýtať aj ďalších známych, ktorí vám zrovna ten správny nápad môžu dať. Nevadí, ak sa vám nejakú šifru dlhšie nedarí vyriešiť, kľudne si dajte pauzu, medzičasom vám možno napadne niečo nové, alebo si všimnete niečo, čo ste si predtým nevšimli.</p>
  <p>K šifrám z aktuálne prebiehajúcej šifrovačky budú časom zverejnené nápovedy, ktoré vám môžu pomôcť v prípade, že vôbec neviete, čo máte robiť.</p>
      </div>
    </div>
  </body>
  <script> // fix transition bug </script>
</html>
