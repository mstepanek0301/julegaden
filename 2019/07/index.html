<!DOCTYPE html>
<html lang="sk">
  <head>
    <meta charset="utf-8">
    <meta name="viewport" content="width=device-width, initial-scale=1">
    <link rel="stylesheet" href="/julegaden/css/theme.css">
    <link rel="icon" href="/julegaden/favicon.svg">
    <title>7. Nezastaviteľná | Julegåden 2019</title>
  </head>
  <body>
    <header class="wrapper">
      <div class="content">
        <a href="/julegaden"><h1 lang="da">Julegåden</h1></a>
  <a href="/julegaden/2019"><h2 id="year">2019</h2></a>
      </div>
    </header>
    <div class="wrapper">
      <div class="content">
        <h1><span><span id="number">7</span>.
Nezastaviteľná</span></h1>
  <p class="highlight">Text tejto šifry slúži na jej vyriešenie a prípadné pobavenie. Udalosti popísané v texte sú vymyslené. Prosím, neberte ho príliš vážne :)</p>
  <p>Ahojte, volám sa Šimon a chodím do kvinty na GJH. Mám veľmi rád hudbu a už aj sám skladám a nahrávam pesničky, teda vlastne s pomocou hlavne Tibiho a občas aj nejakých ďalších ľudí. Ale nie je to len o hudbe, patrí k tomu aj celý ten životný štýl. Napríklad to, že som si dal spraviť dredy, alebo veľa našich spoločných mimoškolských aktivít s ľuďmi zo školy. Občas sú s tým trochu problémy, hlavne s učiteľmi, ale inak fakt super pocit. Skoro akoby som na tom už bol závislý, s tým sa už nedá prestať. 6, 1</p>
  <p>Ešte si spomínam na našu prvú spoločnú pesničku, Geometrické telesá. To sme robili ešte s Tibim, Miškom, a Tonym. Vzniklo to pôvodne ako projekt na matiku, napísal som text, našli sme k tomu nejakú hudbu na internete, dali sme to dokopy, a na hodine sme to predviedli. No a vtedy sa to všetkým dosť páčilo, dokonca aj učiteľke. Povedala, že z tých projektov, čo boli, tak tento náš bol najlepší. Na konci roka sme mali akadémiu, teda takú akciu v Dome kultúry, kde bol v podstate celý druhý stupeň, a ona nám vybavila, že to tam môžeme zahrať. To sa nám fakt podarilo. 2, 3</p>
  <p>Toto celé mi nejak dodalo odvahu, aby som začal robiť vlastnú hudbu. Slovenský hip-hop som síce počúval už dlho, ale aj keď som vždy chcel robiť aj vlastnú hudbu, nikdy som sa do toho nevedel pustiť. Akurát som spieval pesničky od iných rapperov. Potom som si ale uvedomil, že to nie je cesta, tak som začal písať vlastné texty, a celkom dosť mi to išlo. Vďaka tomu som sa teda dostal tam, kde som teraz, to bolo teda dosť dôležité. 6, 8</p>
  <p>Tento rok, ako sme prešli na veľké gymnázium, je v ročníku okrem nás ešte ďalšia trieda, prvá C. Sú tam samozrejme noví ľudia, s ktorými sme sa už hneď na začiatku roka zoznámili a teraz sme už s niektorými dobrí kamaráti. Stretávame sa s nimi dosť často, jednak v škole na nemčine, a aj mimo školy. Veľa z nich nie je z Bratislavy ani okolia, ale fakt vôbec nechápem ľudí, ktorí si z nich kvôli tomu robia srandu, veď práve že máme veľmi radi plno ľudí z východu aj keď bývame tu. Dokonca som počul, že jednej našej nemenovanej spolužiačke sa páči jeden z nich, aj keď ona to dôrazne popiera. 3, 1</p>
  <p>Minule Tibi doniesol sprej (taký na graffiti), tak sme ho po škole boli hneď využiť. Niečo sme nasprejovali na stenu nejakej náhodnej budovy, okolo ktorej sme išli, a potom aj na chodník. Musím ale priznať, že to bolo o dosť iné, ako som si predstavoval. Jednak to bolo fakt ťažké spraviť to dobre, a navyše nezaschnutý sprej smrdel ako benzín, veď nejaká taká látka v ňom asi aj bola. No a zlatý klinec tohto celého bolo, že okolo išli nejakí starší ľudia a poriadne nám za to vynadali. Mám pocit že sprejovať už v najbližšej dobe nepôjdem. 1, 2</p>
  <p>Namiesto sprejovania sme teda cez víkend išli len tak do prírody na Železnú. Tam sme sa mierne opili, a potom sme spievali pesničky od Vydrapenej bužírky, ako napríklad Nad hrobom neznámeho športovca, ktorá sa dosť hodila k nášmu vtedajšiemu mentálnemu stavu. Mali sme to pustené na repráku, ale navyše Edka napadlo ísť si do lesa zobrať dve paličky, s ktorými potom búchal do nejakého kameňa, akože na bubny. To bola sranda sa na to pozerať, dosť dlho sme sa na tom smiali, a máme z toho aj video, aj keď Edko by bol asi radšej keby sme ho nemali. 3, 4</p>
  <p>Ďalší týždeň bola nejaká školská akcia ku výročiu Nežnej revolúcie. Super bolo, že to bolo namiesto vyučovania a začínalo sa to až niekedy okolo jednej, takže sme sa mohli poriadne vyspať. Nedialo sa tam ale v podstate nič zaujímavé, takže už po dvoch hodinách sme sa totálne nudili, a to sme tam mali byť ešte ďalšie štyri. Nikoho ale veľmi nezaujímalo, či sme boli reálne tam, takže niekde blízko tržnice sme si z veľmi tajného nemenovaného zdroja zohnali trávu a trochu sme sa zhúlili. Tony pri tom ešte z dymu fúkal také tie kruhy a púšťal Nasávaj ten dym. Potom sme sa už nudili podstatne menej. O chvíľu sme prišli naspäť akoby nič, a žiadny učiteľ sa o tom nikdy nič nedozvedel. 9, 3</p>
  <p>Potom bol aj ten klimatický štrajk, či čo to vôbec je. Bolo to cez školu, takže som tam nešiel, ale počul som o tom od tých, čo tam boli. Už dostať sa cez nášho úžasného nového vrátnika von zo školy bol dosť problém. No a vraj ten protest samotný tiež nebol nič moc. Že to bolo zle zorganizované, zo začiatku sa tam nedialo vôbec nič, a potom hovorili divné veci. Napríklad okrem klímy riešili nejaký zákon o rúbaní stromov. Nejaká aktivistka hovorila, aby sme vyliezli na tie stromy, a vlastným telom ich chránili pred vyrúbaním. No akože toto už je fakt riadne mimo. 4, 2</p>
  <p>Už som spomínal, že sa mi páči taký životný štýl, aký mám, ale niekedy to vie byť aj celkom nanič. Minule mi na chvíľu v škole neočakávane prišlo dosť zle, a potom som tam aj skoro odpadol. A celkovo som bol v poslednej dobe často unavený. Možno by to mohlo súvisieť s tým, že chodím spávať zvyčajne tak okolo tretej v noci, a aj s tými ostatnými vecami, ktoré som tu už písal. Asi by som mal trochu spomaliť a oddýchnuť si od toho všetkého, ale na druhej strane, to sa mi zase nechce. 5, 4</p>
  <p>Na telesnej sme minule hrali výbornú hru basketbalu. Mali sme pôvodne hrať volejbal, ale potom sme presvedčili Bakiho, že radšej basketbal. Asi polka triedy s tým bola nespokojná, ale nevadí. Aj tak sme reálne hrali možno piati, a tí ostatní buď väčšinu času presedeli na striedačke, alebo sa len prechádzali z jednej strany na druhú a nič nerobili. Niektorí sú neschopní a robia to tak stále, ale teraz sa k nim pridal aj Edko, čím ma dosť sklamal, lebo on býva zvyčajne aktívnejší. Nakoniec to bolo aj tak vlastne jedno, lebo Baki nevie počítať, takže sme nevedeli, či sme vyhrali alebo prehrali. Tí druhí na tom boli samozrejme rovnako. 5, 3</p>
  <p>V poslednej dobe som sa nejak celkom dosť začal baviť s Natálkou. Neviem ani prečo, ale veľmi ju mám rád. Len bohužiaľ ona mňa ani moc nie. Ale zase bola ku mne dosť milá a uvedomil som si, že presne takého človeka som do života potreboval. Kľudne by som k tomu vedel povedať aj desať ďalších dôvodov. Len fakt škoda že ona to tak nevidí. Tak ale aspoň sa rozprávame. Akurát že ona sa baví aj s väčšinou mojich kamarátov, takže ešte im akurát o mne vykecá nejaké nepekné veci. Onedlho o tom budú všetci vedieť a smiať sa mi. No super, to som teda dopadol. 11, 1</p>
  <p>Tento víkend sme boli na punkovom koncerte, kde hrala Zóna A. Dostali sme sa tam dosť náhodou, lebo niekde boli nejaké lacné lístky. Síce mám radšej hip-hop ako punk, ale zase keď tam môžem ísť, tak jasné že využijem šancu. Tak som tam teda išiel, a zobral som tam aj Edka. Síce by som veľmi rád zobral aj Natálku, ale to by ma vysmiala aj ona, aj všetci ostatní. Každopádne, bolo to dosť v pohode, celkom som si to užil. Mal som tam celkom dobrý pocit, kľudne by som ostal aj dlhšie. 1, 2</p>
  <p>S Edkom sme boli asi najlepší kamaráti už od začiatku prímy, ale teraz v poslednej dobe sa bavíme nejak menej. Vyzerá to, že sa na mňa hnevá, ale ja nechápem prečo. Akože je pravda, že občas si trochu nadávame a chvíľu sa navzájom úplne nemusíme, ale nikdy sme neboli nejak veľmi pohádaní. Navyše teraz vôbec netuším, aký má so mnou problém. Pritom ja s ním teraz žiadny problém nemám. Tak nič no, hádam sa to časom nejak trochu vyjasní, a možno budeme potom zase najlepší kamaráti. 7, 2</p>
  <p>Na ďalšej telesnej sme hrali už naozaj volejbal, ktorý inak niektorí z triedy neznášajú ešte viac ako basketbal. Mali sme celkom v pohode tím, ale mňa tam nejak úplne vypínalo. Vôbec som to nezvládal, asi trikrát som tam niečo pokazil. No hrozné fakt. Potom sa mi za to ostatní smiali. No ale mal by som sa nejak dať dokopy, lebo budúci týždeň máme hrať nejaký turnaj aj s inými triedami, a za to budú aj body do džbánu, a hlavne by to bola hanba, keby som takéto blbosti robil aj tam. 1, 1</p>
  <p>Keď bol v škole deň otvorených dverí, nás zobrali do kina, na nejaký film o šikane a samovraždách. Potom sme to ešte v škole na ďalší deň riešili. Že nech sa kvôli tomu nikto reálne nepôjde zabiť. No a potom sme zase riešili šikanu. Mňa už na tejto škole stihli obviňovať zo šikany dosť, ale bola to podľa mňa blbosť. To je jedno, teraz to tu nejdem rozoberať. Každopádne, hovoria stále to isté, že ak ťa niekto šikanuje, treba o tom niekomu povedať, a že ak vidíš že niekoho šikanujú, treba sa ho zastať a snažiť sa tomu zabrániť. Úprimne si aj tak neviem predstaviť, že by som sa do toho miešal, ak by niekoho šikanovali. Neviem, čomu by som pomohol, keďže tých šikanátorov reálne nepresvedčím aby prestali. 6, 7</p>
  <p>Nakoniec sa na mňa Edko prestal hnevať a všetko sme si vyriešili. Išli sme aj na volejbalový turnaj a dopadli sme celkom dobre, boli sme nakoniec druhí v kategórii, lebo nás predbehla nejaká trieda z bilingválu. S Natálkou sme sa bohužial viac menej prestali rozprávať, to je celkom smutné. Ale veď taký je život. A je iba jeden, tak ho treba poriadne využiť, ale aj užiť si. A podľa možností ho neukončovať naschvál predčasne. Veď to je všetko, čo pre nás bude, a nie len nejaká hra. 6, 1</p>
  <form id="submit-box" data-key="68057657">
    <input type="text" id="submit-input" autocomplete="off"
           placeholder="Sem zadajte riešenie&hellip;">
    <button type="submit"><img class="icon" src="/julegaden/img/arrow-small-right.svg"></button>
  </form><br>
  <div class="pill-list">
    <button id="hint-button" class="pill">Nápoveda</button>
    <a class="pill" href="riesenie">Riešenie</a>
  </div>
  <div id="hint" class="hidden">
  <p>Šifra obsahuje niekoľko opakujúcich sa častí s rovnakým formátom, teda vždy odsek a za ním dve čísla. To znamená, že z každej tejto časti dostaneme jedno písmeno a tie nám potom vytvoria heslo. Postup, ktorým získavate heslo, teda musí byť taký, že funguje naozaj na všetky časti. Okrem toho je príbeh dosť detailný, takže pôjde o jeho obsah, nie nejakú vonkajšiu vlastnosť (ako pri šifrách 1 a 2). Všimnite si celkovú tému textu, napríklad to, že sa tam pomerne často spomína hudba, a aj pomerne zvláštny názov. Ten je pre šifru úplne kľúčový. Takisto vám môžu pomôcť aj niektoré konkrétne vety z textu. Nie sú vám trochu povedomé?</p>
  </div>
      </div>
    </div>
  </body>
  <script> // fix transition bug </script>
  <script src="/julegaden/js/hint.js"></script>
  <script src="/julegaden/js/submit.js" type="module"></script>
</html>
